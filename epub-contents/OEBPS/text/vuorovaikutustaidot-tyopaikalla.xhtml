<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xmlns:ops="http://www.idpf.org/2007/ops" xml:lang="fi" lang="fi" dir="ltr">
  <head>
    <title>
      2.3 Vuorovaikutustaidot työpaikalla
    </title>
    <link rel="stylesheet" type="text/css" href="../styles.css" />
  </head>
  <body>
    <h3>
      2.3 Vuorovaikutustaidot työpaikalla
    </h3>
    <p>
      Vuorovaikutustaidot ovat työssä tärkeät. Koska työ tehdään kehitystiimissä, jonka jäsenet yhtä lukuun ottamatta istuvat lähekkäin, keskustelutilanteita on joka päivä. Monissa tehtävissä kehittäjät tarvitsevat toistensa apua, koska koodikanta on sen verran suuri ja moninainen, ettei sitä kukaan tunne kokonaan.
    </p>
    <p>
      Kehitystiimin päiväpalavereissa vuorovaikutustaidot ovat hyvin tärkeät, koska pitää osata jäsentään lyhyesti mitä on tehnyt ja mitä aikoo tehdä. Lisäksi pitää osata kunnioittaa muiden jäsenten puheenvuoroja, ja tunnistaa mitkä asiat vaativat pidempää keskustelua päiväpalaverin jälkeen.
    </p>
    <p>
      Vuorovaikutustaidot ovat myös tärkeät, kun keskustelee UX-tiimin kanssa, koska vaikka heillä on jotain ohjelmointikokemusta, he eivät ole kovin teknisesti tietoisia. Monissa tilanteissa UX saattaa pyytää jotakin, joka on joko teknisesti liian hankala toteuttaa tai jopa mahdoton. Näissä tilanteissa pitää pystyä keksimään tapa, jolla voi selittää ongelman, ja löytää jokin muu vaihtoehto tai kompromissi. On myös tilanteita, joissa UX-tiimin pyynnöt eivät ole selkeitä, tai he eivät ole määritelleet jotakin vielä ollenkaan. Joissain tilanteissa UX-tiimin jäsenten kanssa tulee käytyä jopa tunninkin mittaisia suullisia keskusteluja.
    </p>
    <p>
      Suullisten vuorovaikutustaitojen lisäksi tekstilliset vuorovaikutus taidot ovat myös tärkeitä. Kehityksessä tulee keskustelua paljon sähköpostin, Skype-verkkojuttelun, ja kehitysjärjestelmän ja koodikatselmointijärjestelmän kommenttien avulla.
    </p>
    <p>
      Edellä mainittujen lyhytaikaisten viestien lisäksi pitää myös osata kommunikoida hyvin dokumentoinnin, koodin dokumentointikommenttien, ja koodin itsensä avulla. Näissä kommunikaation muodoissa on erityisen tärkeä olla selkeä, koska niitä tullaan lukemaan silloinkin, kun alkuperäinen ohjelmoija ei enää työskentele yrityksessä, ja tulevaisuuden ohjelmoijat joutuvat selvittämään asioita. Näillä muodoilla hyvin kommunikoiminen on tärkeää silloinkin, kun on ainoa joka työskentelee jonkin komponentin tai ominaisuuden kanssa, koska monet asiat saattavat unohtua hyvinkin nopeasti.
    </p>
  </body>
</html>
