<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xmlns:ops="http://www.idpf.org/2007/ops" xml:lang="fi" lang="fi">
  <head>
    <title>
      1 Johdanto
    </title>
    <link rel="stylesheet" type="text/css" href="../styles.css" />
  </head>
  <body>
    <h2>
      1 Johdanto
    </h2>
    <p>
      Tämä päiväkirjamuotoinen opinnäytetyö kuvaa päivittäistä työtä teleoperaattoreille tukiohjelmia tekevässä yrityksessä, ja analysoi sitä viikoittain. Opinnäytetyön seuranta kohdistuu aikavälille: 7.9–13.11.2015.
    </p>
    <p>
      Yritys on kansainvälinen, Suomessa vuonna 1986 perustettu, teleoperaattoreille tukiohjelmia tekevä yritys. Yritys työllistää tällä hetkellä noin 600 henkeä. Yrityksen tuotteilla tele-operaattorit voivat esimerkiksi monitoroida, ohjata, ennakoida, ja rahastaa viestintäliikennettä. Yrityksellä on asiakkaita kaikilta mantereilta. Suoritin ammattikorkeakoulun työharjoittelun tässä yrityksessä keväällä 2015.
    </p>
    <h3 id="tyotehtavissa-vaadittava-osaaminen">
      1.1 Työtehtävissä vaadittava osaaminen
    </h3>
    <p>
      Minut on palkattu yritykseen pääosin front-end-verkko-ohjelmoijaksi, mutta teen myös tarvittaessa back-end-ohjelmointia, ja muita töitä. Front-end-ohjelmoinnissa on tärkeä osata HTML-, JavaScript-, ja CSS-koodauskieliä. Back-end-ohjelmoinnissa on tärkeä osata Java-koodauskieltä. Yrityksen front-end-sovellukset käyttävät perinteisesti Backbone-viitekehystä. Käytämme Mercurial-versionhallintajärjestelmää.
    </p>
    <h3 id="tietoperusta">
      1.2 Tietoperusta
    </h3>
    <p id="sicp-viittaus">
      Työtehtäviin tarvittavaan tietoperustaan kuuluu vahva perusohjelmoinnin osaaminen, jota käsitellään esimerkiksi Harold Abelsonin, ja Gerald ja Julie Sussmanin <a href="lahteet.xhtml#sicp">(1984)</a> kirjassa <cite>Structure and Interpretation of Computer Programs (SICP)</cite>. Tätä kirjaa yleensä pidetään funktionaalisen ohjelmoinnin ”Raamattuna”. Kirja opettaa nimettömien funktioiden, eli lambdojen, käytön, ja opettaa jopa miten voi itse tehdä Lisp-ohjelmointikielen tulkin. Kirja on mielestäni joissain kohdissa liian matemaattinen, mutta muuten hyvä.
    </p>
    <p id="javascript-the-good-parts-viittaus">
      Vahva JavaScript-ohjelmoinnin ymmärtäminen on tärkeää. Sitä on käsitelty Douglas Crockfordin <a href="lahteet.xhtml#javascript-the-good-parts">(2008)</a> kirjassa <cite>JavaScript: The Good Parts</cite>. Kirjan nimi viittaa siihen, että JavaScript on eteenkin historiallisesti pidetty heikkona ja ongelmallisena ohjelmointikielenä, ja näin ollen Crockford esittelee mihin JavaScriptin osiin kannattaa kiinnittää huomiota. Crockford myös esittelee keksimänsä JavaScript Object Notation-, eli JSON-datasiirtoformaatin, jota käytetään hyvin paljon nykyisessä sähköisessä viestinnässä - käytettiin sitten JavaScriptiä tai ei.
    </p>
    <p id="html5-viittaus">
      Koska front-end-työssä käyttäjän käyttöliittymä muodostuu HTML-koodista, sen oikea käyttö on tärkeää. Käytössä on usein parasta viitata World Wide Web Consortiumin (W3C) <a href="lahteet.xhtml#html5">(2014)</a> viralliseen <cite>HTML5</cite>-standardiin, joka on mielestäni hyvin luettava standardiksi. Standardin lukeminen on erityisen tärkeää, koska HTML-elementtien väärinkäyttö saattaa aiheuttaa toimintahäiriöitä sivustossa. Elementtien oikeaoppinen käyttö myös tekee käyttöliittymästä helppokäyttöisemmän, eteenkin käyttäjille, jotka käyttävät pääosin tai pelkästään näppäimistöä, kuten esimerkiksi näkövammaiset.
    </p>
    <p id="scrum-guide-viittaus">
      <span id="uusi-suomenkielinen-scrum-guide-viittaus">
        Koska kehitystiimimme käyttää scrum-ketteräkehitysmetodia, sen tunteminen on tärkeää. Tässä parhaiten auttaa Schwaberin ja Sutherlandin <a href="lahteet.xhtml#scrum-guide">(2013)</a> virallinen scrumin opaskirja, <cite>The Scrum Guide</cite>. Opaskirjasta löytyy myös suomennos Lekman Consultingin <a href="lahteet.xhtml#uusi-suomenkielinen-scrum-guide">(2014)</a> sivuilta. Opaskirja on helppolukuinen, eikä liian pitkä. Pidemmän scrum-kirjan lukeminen ei varmaankaan hyödyttäisi tavallista ohjelmistokehittäjää paljoakaan, koska scrum on suunniteltu niin, että yksityiskohdat saattavat erota eri työympäristöjen ja tiimien välillä.
      </span>
    </p>
    <p id="stack-exchange-viittaus">
      <span id="mdn-viittaus">
        Näiden teoksien lisäksi on tärkeää säilyttää linkit eri kirjastojen, viitekehysten, ja ohjelmointikielien dokumentaatiosivustoille, koska moderniin ohjelmointiin liittyy niin paljon tietoa, ettei kaikkea ole mahdollista muistaa ulkoa. Itseasiassa ulkoa muistaminen olisi jopa haitallista, koska yksityiskohdat saattavat muuttua paljonkin lyhyessä ajassa. Kehityksessä tulee myös usein haettua tietoa muilta ohjelmistokehittäjiltä, esimerkiksi <cite>Stack Exchange</cite> <a href="lahteet.xhtml#stack-exchange">(Stack Exchange, Inc., 2016)</a> -sivustoista, ja <cite>Mozilla Developer Network (MDN)</cite> <a href="lahteet.xhtml#mdn">(Mozilla Developer Network, 2016)</a> -sivustosta. Myös yleisillä hakukoneilla etsiminen on jatkuvaa.
      </span>
    </p>
  </body>
</html>
